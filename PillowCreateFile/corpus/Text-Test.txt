កន្លងមក ដោយមានការលើកឡើងបែបអវិជ្ជមានតាមបណ្ដាញសារព័ត៌មាន និងបណ្តាញសង្គមនានា អំពីបញ្ហានៃបណ្ដាញខ្សែកាបលើអាកាស និងបញ្ហានៃគុណភាពសេវាទូរសព្ទចល័តនិងសេវាអ៊ីនធឺណិត ដែលមិនឆ្លុះបញ្ចាំងពីការពិត មានចរិកលក្ខណៈបំផ្លើស ផ្ទុយអំពីកិច្ចខិតខំប្រឹងប្រែងរបស់ក្រសួងប្រៃសណីយ៍និងទូរគមនាគមន៍ (ក.ប.ទ.) និងស្ថាប័នពាក់ព័ន្ធ ក.ប.ទ. សូមជម្រាបជូនបណ្ដាញសារព័ត៌មាន និងសាធារណជនទាំងអស់ មេត្តាជ្រាបថា៖១. ចំពោះបណ្ដាញខ្សែកាបលើអាកាស៖ បណ្ដាញខ្សែដែលរត់លើបង្គោលតាមដងផ្លូវសាធារណៈ ក្រៅពីបណ្តាញអគ្គិសនី គឺអាចមានជា ខ្សែកាបអុបទិក ខ្សែកាបទូរទស្សន៍ និងខ្សែបណ្ដាញផ្សេងទៀត ហើយពីមុនមក ត្រូវបានតភ្ជាប់ដោយពុំមានសណ្ដាប់ធ្នាប់តាមបណ្ដោយផ្លូវ ឬកាត់ទទឹងផ្លូវនានា ក្នុងរាជធានីភ្នំពេញ (ដែលសាធារណជនហៅថា សំបុកពីងពាង)។ កន្លងមក ក.ប.ទ. និងអគ្គិសនីកម្ពុជា (EDC) បានសហការក្រោមការសម្របសម្រួលរបស់រដ្ឋបាលរាជធានីភ្នំពេញ ដើម្បីកាត់ទម្លាក់និងរៀបចំបណ្ដាញទាំងអស់នេះ ដាក់ក្នុងបំពង់ក្រោមដីជាបន្តបន្ទាប់ៗ។ ក្នុងរយៈពេល ៥ ឆ្នាំចុងក្រោយនេះ ក្រសួង ស្ថាប័នពាក់ព័ន្ធ និងរដ្ឋបាលរាជធានីភ្នំពេញ រួមជាមួយប្រតិបត្តិករទូរគមនាគមន៍ បានបញ្ចប់ការរៀបចំបណ្តាញដាក់ទៅក្នុងបំពង់ក្រោមដី នៅតាមផ្លូវចំនួន ១៦ ខ្សែ ក្នុងនោះមានផ្លូវធំៗ ដូចជា ព្រះនរោត្តម ព្រះមុនីវង្ស ព្រះសីហនុ សហព័ន្ធរុស្ស៊ី ម៉ៅសេទុង និងកម្ពុជាក្រោម ជាដើម។ ជាទិសដៅ
បន្ទាប់ ស្ថាប័នពាក់ព័ន្ធទាំងអស់បានរៀបចំផែនការសកម្មភាពក្នុងការកាត់ទម្លាក់និងរៀបចំបណ្ដាញទាំងអស់នេះ ដាក់ក្នុងបំពង់ក្រោមដី នៅតាមផ្លូវសំខាន់ៗចំនួន ៤០ ខ្សែទៀត ដែលបាននិងកំពុងអនុវត្ត ចាប់ពីខែធ្នូ ឆ្នាំ២០២៤ នេះតទៅ។ ការអនុវត្តការងារនេះ គឺទាមទារពេលវេលាយ៉ាងតិចចន្លោះពី ៣ ខែ ទៅ ៦ ខែ ដោយក្នុងនោះ មានការរៀបចំផែនការសកម្មភាពរួមគ្នារវាងស្ថាប័នពាក់ព័ន្ធទាំងអស់ ការគិតគូរអំពីដំណោះស្រាយដើម្បីបញ្ចៀសផលប៉ះពាល់ដល់ការប្រើប្រាស់ប្រចាំថ្ងៃរបស់ប្រជាពលរដ្ឋ ការកំណត់ថ្ងៃចុះទៅអនុវត្តផ្ទាល់ ការជូនដំណឹងដល់ប្រជាពលរដ្ឋអំពីការកាត់ផ្តាច់បណ្តាញ និងការចុះអនុវត្តជាក់ស្តែង។ បច្ចុប្បន្ននេះ ការតភ្ជាប់បណ្ដាញខ្សែកាបអុបទិកលើអាកាសថ្មី សម្រាប់បម្រើដល់វិស័យទូរគមនាគមន៍ នៅទីតាំងដែលបានកាត់ទម្លាក់រួច ឬនៅទីតាំងដែលបានសាងសង់បំពង់ក្រោមដីរួចរាល់ គឺមិនត្រូវបានអនុញ្ញាតទៀតឡើយ។ ក.ប.ទ. សូមគូសបញ្ជាក់ផងដែរថា បញ្ហាសោភណភាពនៃបណ្ដាញខ្សែកាបលើអាកាសនេះ មិនមែនមានតែនៅកម្ពុជាទេ គឺបណ្តាប្រទេសក្នុងតំបន់មួយចំនួនក៏កំពុងជួបបញ្ហាប្រឈមដូចគ្នានេះដែរ ហើយក៏កំពុងគិតគូរអំពីដំណោះស្រាយដូចនៅកម្ពុជាដែរ។២. ចំពោះការពង្រឹងគុណភាពសេវាទូរគមនាគមន៍៖ ក្នុងនាមជាសេនាធិការរបស់រាជរដ្ឋាភិបាល ក.ប.ទ. បានដាក់ចេញនូវផែនការសកម្មភាពជាច្រើនក្នុងការពង្រឹងគុណភាពសេវាទូរគមនាគមន៍ ជាអាទិ៍៖– នៅតាមបុរី៖ ចាប់ពីឆ្នាំ២០២២ មក ក.ប.ទ. បានជំរុញឱ្យមានការសាងសង់បង្គោលអង់តែន
បន្ថែមនៅបុរីចំនួន ៦៨ គម្រោង ចំនួន ៧៤ បង្គោល ដែលបង្គោលអង់តែនមួយអាចបំពាក់ស្ថានីយចំនួន ៣ ប្រតិបត្តិករ។ ដោយឡែក នៅបុរី ប៉េង ហួត បឹងស្នោរ ដែលជាបុរីធំជាងគេក្នុងរាជធានីភ្នំពេញ ហើយមានប្រជាពលរដ្ឋរស់នៅ ៧ ២០០ គ្រួសារ ក.ប.ទ. បានជំរុញឱ្យមានការសាងសង់បង្គោលអង់តែនបន្ថែមបានចំនួន ១៨ បង្គោល។ បន្ទាប់ពីបង្គោលអង់តែនសាងសង់រួច ក.ប.ទ. បានសហការជាមួយរដ្ឋបាលមូលដ្ឋាន និងក្រុមហ៊ុនបុរី រុះរើឧបករណ៍បង្កើនកម្លាំងសេវា/ពង្រីកសេវា (Booster/Repeater) ដែលបង្កការឆ្លងរំខានដល់សេវាទូរសព្ទចល័ត ហើយ ក.ប.ទ. បានចាត់ក្រុមការងារ ៣២៥ នាក់ ចុះទៅសាកសួរនិងស្ទង់មតិអំពីគុណភាពសេវាជាមួយប្រជាពលរដ្ឋដែលកំពុងរស់នៅជាក់ស្តែងក្នុងលំនៅដ្ឋានប្រមាណ ៥ ០០០ (២ ០០០ លំនៅដ្ឋានទៀត ក្រុមការងារពុំបានជួប) ដោយទទួលបានលទ្ធផលថា ៨៨% ទទួលស្គាល់ថា សេវាទូរសព្ទចល័តមានភាពល្អប្រសើរជាងមុន ចំណែក ១២% ទទួលស្គាល់ថា ល្អជាងមុន តែនៅពុំទាន់ពេញចិត្ត។ ក្នុងឆ្នាំ២០២២ ក.ប.ទ. ក៏បានសិក្សានិងរកឃើញថា នៅរាជធានីភ្នំពេញ ភាពមិនទាន់ល្អប្រសើរនេះ អាចបណ្តាលមកពីមូលហេតុមួយចំនួន ដូចជា ការសាងសង់ផ្ទះជាប់ៗគ្នាដែលធ្វើឱ្យសេវាទូរសព្ទចល័តមិនអាចចូលទៅដល់ ទីតាំងមិនអំណោយផលសម្រាប់ការសាងសង់និងការតវ៉ាពីប្រជាពលរដ្ឋមិនឱ្យ
សាងសង់បង្គោលអង់តែន ជាដើម។– នៅតាមបណ្តាខណ្ឌក្នុងរាជធានីភ្នំពេញ៖ ក.ប.ទ. បានចាត់ក្រុមការងារចំនួន ៩ ឱ្យចុះត្រួតពិនិត្យតាមបណ្តាខណ្ឌទាំង ១៤ ក្នុងរាជធានីភ្នំពេញ ហើយបានជំរុញឱ្យប្រតិបត្តិករទូរគមនាគមន៍សាងសង់បង្គោលអង់តែនបន្ថែមរួចរាល់ចំនួន ៣១៦ បង្គោល ក្នុងចំណោម ៥៨៦ បង្គោលដែលមានក្នុងផែនការ គិតត្រឹមខែវិច្ឆិកា ឆ្នាំ២០២៤។ ក.ប.ទ. បានសិក្សានិងរកឃើញថា មានតម្រូវការសាងសង់បង្គោលអង់តែនប្រមាណ ១០០០ បង្គោលបន្ថែមទៀត ដើម្បីពង្រឹងនិងពង្រីកសេវាទូរសព្ទចល័ត ឱ្យកាន់តែល្អប្រសើរ ប៉ុន្តែការងារនេះក៏នៅជួបបញ្ហាប្រឈមជាច្រើន ដូចជា ការប៉ះពាល់ដល់សោភណភាព ទីតាំងមិនអំណោយផលសម្រាប់ការសាងសង់ និងការតវ៉ាពីប្រជាពលរដ្ឋមិនឱ្យសាងសង់បង្គោលអង់តែន ជាដើម។– នៅតាមបណ្តាខេត្ត៖ ក.ប.ទ. បានចាត់ក្រុមការងារបច្ចេកទេសឱ្យចុះវាស់ស្ទង់សេវាទូរគមនាគមន៍ និងបានជំរុញឱ្យប្រតិបត្តិករទូរគមនាគមន៍ សាងសង់បង្គោលអង់តែននៅតាមទីរួមខេត្ត ទីរួមស្រុក និងតំបន់ប្រជុំជន ដោយចាប់ផ្តើមចេញពីខេត្តតាកែវ ខេត្តកណ្តាល និងខេត្តសៀមរាប ដែលមកដល់បច្ចុប្បន្ន មានបង្គោលអង់តែនប្រមាណ ១៧៥ បង្គោល ក្នុងចំណោម ៣៩៩ បង្គោលដែលនៅក្នុងផែនការ។– ក.ប.ទ. សូមគូសបញ្ជាក់ឡើងវិញថា ផ្អែកតាមការសិក្សារបស់អង្គការសុខភាពពិភពលោក (WHO) គឺ ពុំមានភស្តុតាងវិទ្យាសាស្ត្រណា ដែលបង្ហាញថា បង្គោលអង់តែនទូរគមនាគមន៍ អាចបង្កផលប៉ះពាល់ដល់សុខភាពរបស់ប្រជាពលរដ្ឋដែល
រស់នៅជុំវិញបង្គោលនោះទេ។៣. ចំពោះការហៅទូរសព្ទចល័តឆ្លងប្រព័ន្ធ៖ ក្នុងរយៈពេលប៉ុន្មានឆ្នាំចុងក្រោយនេះ ផ្អែកតាមផែនការសកម្មភាពខាងលើ ក.ប.ទ. បានជំរុញឱ្យប្រតិបត្តិករទូរសព្ទចល័តទាំងអស់ដោះស្រាយបញ្ហាពាក់ព័ន្ធនឹងការហៅឆ្លងប្រព័ន្ធ ឱ្យមានភាពល្អប្រសើរជាងមុន និងសម្រួលដល់ការទំនាក់ទំនងរបស់ប្រជាពលរដ្ឋ។ ទោះបីជាយ៉ាងនេះក្តី ក.ប.ទ. កត់សម្គាល់ឃើញថា ការប្រាស្រ័យទាក់ទងរបស់ប្រជាពលរដ្ឋ នាពេលបច្ចុប្បន្ន បានងាកមកប្រើបណ្ដាញសង្គម Telegram, WhatsApp, និង Facebook Messenger ជាដើម ជំនួសឱ្យការទាក់ទងតាមលេខទូរសព្ទចល័តដោយផ្ទាល់។ក.ប.ទ. បាននិងកំពុងបន្តខិតខំដោះស្រាយបញ្ហានិងពង្រឹងគុណភាពសេវាទូរគមនាគមន៍ឱ្យបានល្អប្រសើរ ដើម្បីជាប្រយោជន៍ដល់អ្នកប្រើប្រាស់ទាំងអស់ តាមរយៈការជំរុញឱ្យប្រតិបត្តិករទូរសព្ទវិនិយោគលើការសាងសង់បង្គោលអង់តែនបន្ថែម ការប្រើប្រាស់ថវិកាមូលនិធិកាតព្វកិច្ចសេវាសកលដើម្បីសាងសង់បង្គោលអង់តែននៅតំបន់ដាច់ស្រយាល ការចុះដោះស្រាយផលប៉ះពាល់ផ្ទាល់នៅហ្នឹងកន្លែង និងការចាត់វិធានការចំពោះសកម្មភាពណាដែលមិនស្របតាមច្បាប់និងលិខិតបទដ្ឋានគតិយុត្តជាធរមាន និងក្នុងពេលតែមួយ ក៏ចូលរួមដោះស្រាយបញ្ហាសោភណភាព ដោយថ្លឹងថ្លែងនិងបញ្ចៀសផលប៉ះពាល់ជាអតិបរមាដល់អ្នកប្រើប្រាស់ផងដែរ។ក.ប.ទ. សូមអំពាវនាវដល់គ្រប់ស្ថាប័នពាក់ព័ន្ធ វិស័យឯកជន និងសាធារណជនទាំងអស់ សូមចូលរួមផ្តល់កិច្ចសហការរួមគ្នា ដើម្បីលើកកម្ពស់គុណភាពសេវាទូរគមនាគមន៍ឱ្យបានល្អប្រសើរ ក្នុងគោលដៅបម្រើដល់ផលប្រយោជន៍រួមរបស់សង្គមជាតិទាំងមូល។ក្នុងករណីសាធារណជនជួបប្រទះបញ្ហាពាក់ព័ន្ធនឹងគុណភាពសេវាទូរគមនាគមន៍ អាចទាក់ទងមក និយ័តករ
ទូរគមនាគមន៍កម្ពុជា (ន.ទ.ក.) តាមរយៈលេខទូរសព្ទ ៦៧៨៩ រៀងរាល់ម៉ោងធ្វើការ ឬផ្ញើសារមកកាន់អ៊ីម៉ែល info@trc.gov.kh ឬតាមរយៈ កម្មវិធីទូរសព្ទចល័ត MPTC Speed Test ដែលអាចទាញយក (Download) មកប្រើដោយឥតគិតថ្លៃ ដោយស្វែងរកលើ App Store https://go.gov.kh/mptc/mptcspeedtestios និង Play Store https://go.gov.kh/mptc/mptcspeedtestandriod ឬ ស្កេន QR Code ខាងក្រោម ជាការស្រេច។អាស្រ័យហេតុនេះ សូមបណ្ដាញសារព័ត៌មាន និងសាធារណជនមេត្តាជ្រាបជាព័ត៌មាន។ក្រសួងប្រៃសណីយ៍និងទូរគមនាគមន៍ មានកិត្តិយសសូមជម្រាបជូនសាធារណជន ធុរកិច្ចថ្មី និងសហគ្រិនឌីជីថលទាំងអស់ឱ្យបានជ្រាបថា ក្រសួងប្រៃសណីយ៍និងទូរគមនាគមន៍ បានសហការជាមួយក្រុមហ៊ុន Plug and Play ដែលជាក្រុមហ៊ុនអភិវឌ្ឍធុរកិច្ចថ្មីឌីជីថលដ៏ល្បីមួយរបស់សហរដ្ឋអាមេរិក មានទីស្នាក់ការកណ្តាលនៅ Silicon Valley (ជាមជ្ឈមណ្ឌលប្រមូលផ្ដុំដោយក្រុមហ៊ុនបច្ចេកវិទ្យាធំៗនិងល្បីល្បាញកម្រិតពិភពលោក) រដ្ឋ California ក្នុងការរៀបចំកម្មវិធីជំនួបរវាងក្រុមហ៊ុន Plug and Play ជាមួយនឹងធុរកិច្ចថ្មីនិងសហគ្រិនឌីជីថលកម្ពុជា ដើម្បីផ្តល់ឱកាសដល់ធុរកិច្ចថ្មីនិងសហគ្រិនឌីជីថលកម្ពុជា ទទួលបានការចែករំលែកបទពិសោធន៍ទាក់ទងជាមួយនឹងការអភិវឌ្ឍធុរកិច្ចថ្មីពីអ្នកជំនាញរបស់ក្រុមហ៊ុន Plug and Play។ កម្មវិធីជំនួបនេះនឹងរៀបចំឡើង នៅថ្ងៃទី១៦ ខែធ្នូ ឆ្នាំ២០២៤ ចាប់ពីម៉ោង ៣:០០ រសៀលតទៅ នៅសាកលវិទ្យាល័យអាមេរិកាំងភ្នំពេញ(AUPP)។សម្រាប់សាធារណជន ធុរកិច្ចថ្មី និង
សហគ្រិនឌីជីថលដែលមានចំណាប់អារម្មណ៍ចូលរួមកម្មវិធីជំនួបនេះ សូមចុះឈ្មោះចូលរួមតាមរយៈតំណភ្ជាប់ https://go.gov.kh/mptc/register។សូម សាធារណជន ធុរកិច្ចថ្មី និងសហគ្រិនឌីជីថលកម្ពុជាទាំងអស់ ជ្រាបជាព័ត៌មាននិងចូលរួមឱ្យបានច្រើន។#MPTC#GoDigitalCambodia#Cambodia-បេក្ខជនជាប់ជាស្ថាពរទាំងអស់ ដែលត្រូវសិក្សានៅ CADT, RUPP, ITC, NUM, និង Paragon.U ត្រូវមកដាក់ពាក្យចូលរៀនផ្ទាល់នៅបណ្ឌិត្យសភាបច្ចេកវិទ្យាឌីជីថលកម្ពុជា (CADT) ចាប់ពីថ្ងៃប្រកាសលទ្ធផលរហូតដល់ថ្ងៃទី១៣ ខែធ្នូ ឆ្នាំ២០២៤ វេលាម៉ោង៥:០០ រសៀលជាកំហិត។ ការខកខានដាក់ពាក្យចូលរៀនតាមកាលបរិច្ឆេទកំណត់ខាងលើនឹងត្រូវចាត់ទុកថាបានបោះបង់។-បេក្ខជនជាប់បម្រុងទាំងអស់ CADT RUPP NUM ITC និង Paragon.U អាចមកដាក់ពាក្យចូលរៀនផ្ទាល់នៅ CADT ចាប់ពីថ្ងៃទី១៧ ខែធ្នូ រហូតដល់ថ្ងៃទី២០ ខែធ្នូ ឆ្នាំ២០២៤ វេលាម៉ោង ៥:០០ រសៀល ដើម្បីមានឱកាសចូលសិក្សាក្នុងករណីបេក្ខជនជាប់ស្ថាពរមានការបោះបង់។-ដោយឡែកសម្រាប់បេក្ខជនជាប់ស្ថាពរដែលត្រូវសិក្សានៅ AUPP ត្រូវទៅដាក់ពាក្យចូលរៀនផ្ទាល់នៅ AUPP ចាប់ពីថ្ងៃប្រកាសលទ្ធផលរហូតដល់ថ្ងៃទី១៣ ខែធ្នូ ឆ្នាំ២០២៤ ម៉ោង៥:០០ រសៀលជាកំហិត។ ការខកខានដាក់ពាក្យចូលរៀនតាមកាលបរិច្ឆេទកំណត់ខាងលើនឹងត្រូវចាត់ទុកថាបានបោះបង់។ទាញយកលទ្ធផល ៖ https://go.gov.kh/mptc/techoresult2024-2025#RESULT#techoscholarship2024-2025#CADT#AUPP#RUPP#NUM#ITC#Paragon.U #MPTC#GoDigitalCambodia#Cambodiaក្រសួងប្រៃសណីយ៍និងទូរគមនាគមន៍ (ក.ប.ទ.) មានកិត្តិយសសូមជម្រាបជូនសាធារណជនឱ្យបានជ្រាបថា ក
.ប.ទ. បានបង្កើតម៉ាស៊ីនបកប្រែ TranslateKh ដែលជាជំនួយការឆ្លាតមានលទ្ធភាពអាចជួយដល់ការបកប្រែពាក្យ ឃ្លាប្រយោគ ឬអត្ថបទ ពីភាសាខ្មែរទៅភាសាអង់គ្លេស និងពីភាសាអង់គ្លេសមកភាសាខ្មែរវិញ។ម៉ាស៊ីនបកប្រែ TranslateKH គឺជាបច្ចេកវិទ្យាបញ្ញាសិប្បនិម្មិត(AI)មួយ ដែលត្រូវបានបង្កើតឡើងប្រើប្រាស់វិធីសាស្ត្រសិក្សាស៊ីជម្រៅ(Deep Learning)។អាស្រ័យហេតុនេះ សាធារណជនអាចប្រើប្រាស់ម៉ាស៊ីនបកប្រែ TranslateKh ជំនាន់ទី១ ជាជំនួយការបកប្រែកិច្ចសន្ទនានិងសារព័ត៌មានទូទៅ។ ក.ប.ទ. នឹងបន្តអភិវឌ្ឍបន្ថែមដើម្បីឱ្យ TranslateKh អាចបកប្រែជាមួយលទ្ធផលល្អប្រសើរជាមួយនិងវិស័យផ្សេងទៀត។ម៉ាស៊ីនបកប្រែ TranslateKh អាចចូលប្រើប្រាស់បានតាមរយៈវេប https://translatekh.mptc.gov.kh ឬតេឡេក្រាម https://t.me/TranslateKH_bot#AI#translate#MPTC#GoDigitalCambodia#Cambodiaក្រសួងប្រៃសណីយ៍និងទូរគមនាគមន៍ (ក.ប.ទ.) មានកិត្តិយសសូមជម្រាបជូនដល់ក្រសួង ស្ថាប័ន សហគ្រាស ក្រុមហ៊ុន និងសាធារណជនទាំងអស់ឱ្យបានជ្រាបថា ក.ប.ទ. នឹងរៀបចំ “វេទិកាបញ្ញាសិប្បនិម្មិតកម្ពុជា ឆ្នាំ២០២៤” ក្រោមប្រធានបទ “ស្វែងយល់អំពីនវានុវត្តន៍បច្ចេកវិទ្យាបញ្ញាសិប្បនិម្មិត និងកាលានុវត្តភាពសម្រាប់កម្ពុជានាពេលអនាគត” ដោយមានការចូលរួមពីវាគ្មិនជាតិនិងអន្តរជាតិធ្វើបទបង្ហាញនិងកិច្ចពិភាក្សា ដើម្បីចែករំលែកបទពិសោធន៍ ឧត្តម្មានុវត្តន៍ និន្នាការ គោលនយោបាយ យុទ្ធសាស្ត្រ បញ្ហាប្រឈម និងកាលានុវត្តភាពនៃការចាប់យកបច្ចេកវិទ្យាបញ្ញាសិប្បនិម្មិត។“វេទិកាបញ្ញាសិប្បនិម្មិតកម្ពុជា ឆ្នាំ២០២៤” នឹងប្រព្រឹត្តទៅនាថ្ងៃទី២៥ ខែវិច្ឆិកា ឆ្នាំ២០២៤ ចាប់ពីម៉ោង ៩:០០នាទី
ព្រឹក នៅសណ្ឋាគារ ហៃយ៉ាត់ រីជិនស៊ី ភ្នំពេញ ក្រោមអធិបតីភាពដ៏ខ្ពង់ខ្ពស់របស់ ឯកឧត្តម ជា វ៉ាន់ដេត រដ្ឋមន្ត្រីក្រសួងប្រៃសណីយ៍និងទូរគមនាគមន៍។វេទិកានេះ នឹងមានការអញ្ជើញចូលរួមដោយផ្ទាល់ពីតំណាងមកពីក្រសួង ស្ថាប័ន សហគ្រាស និងក្រុមហ៊ុន ឯកជន ហើយក៏អនុញ្ញាតជូនសាធារណជនទូទៅអាចចូលរួមវេទិកាតាមរយៈអនឡាញ ដោយតម្រូវឱ្យធ្វើការចុះឈ្មោះជាមុន តាមរយៈតំណភ្ជាប់ https://go.gov.kh/mptc/ai2024 ចាប់ពីថ្ងៃជូនដំណឹងនេះតទៅ។អាស្រ័យហេតុនេះ សូម ក្រសួង ស្ថាប័ន សហគ្រាស ក្រុមហ៊ុន និងតួអង្គពាក់ព័ន្ធទាំងក្នុងវិស័យសាធារណៈ និងវិស័យឯកជន និងសាធារណជនទាំងអស់មេត្តាជ្រាបជាព័ត៌មាន។ក្រសួងប្រៃសណីយ៍និងទូរគមនាគមន៍ (ក.ប.ទ.) សូមជម្រាបជូនគ្រប់ក្រសួង ស្ថាប័ន និងសាធារណជនទាំងអស់មេត្តាជ្រាបថា រាជរដ្ឋាភិបាលបានសម្រេចទទួលស្គាល់ ថ្នាលនិងកម្មវិធីរដ្ឋាភិបាលឌីជីថល (Digital Government Products – DGPs) ដែលអភិវឌ្ឍដោយ ក.ប.ទ. ចំនួន ៤ ជា ថ្នាលរបស់រាជរដ្ឋាភិបាល ដែលមានមុខងារនិងអត្ថប្រយោជន៍សំខាន់ៗ ដូចខាងក្រោម៖– ថ្នាលផ្ទុកឯកសារសាធារណៈផ្លូវការ GO.GOV.KH៖ ជាថ្នាលផ្ទុកឯកសារសាធារណៈផ្លូវការសម្រាប់ក្រសួង ស្ថាប័នអាចប្រើប្រាស់ក្នុងការផ្សព្វផ្សាយព័ត៌មាន ឬឯកសារជាសាធារណៈ ដែលអាចទប់ស្កាត់ព័ត៌មានឬឯកសារក្លែងក្លាយ ឬតំណភ្ជាប់ឆបោក (Phishing)។– ថ្នាលបង្កើតទម្រង់បែបបទអនឡាញ FORM.GOV.KH៖ ជាថ្នាលបង្កើតទម្រង់បែបបទអនឡាញ ដើម្បីប្រមូលព័ត៌មាន ការស្ទង់មតិ ត្រួតពិនិត្យ
 និងវាយតម្លៃ ការចុះឈ្មោះចូលរួមកម្មវិធីនានា ឬការប្រមូលមតិកែលំអនានា ដែលអាចប្រើប្រាស់ជំនួស Google Form ឬ Microsoft Form ជាដើម។ រាល់ទិន្នន័យទាំងអស់ត្រូវបានរក្សាទុកដោយធ្វើកូដនីយកម្ម (Encryption) ដោយសោសម្ងាត់ (Secret Key) ដែលមានសុវត្ថិភាពខ្ពស់ ហើយមានតែអ្នកដែលបង្កើត Form នីមួយៗតែប៉ុណ្ណោះ ដែលមានសោសម្ងាត់នោះ ទោះបីអ្នកបង្កើតថ្នាលនេះ ឬអ្នកគ្រប់គ្រងថ្នាលនេះ ក៏មិនអាចមើលទិន្នន័យទាំងនោះបានដែរ។– ថ្នាលបញ្ជូនសារពហុទិសដៅ NOMSA.GOV.KH៖ ជាថ្នាលបញ្ជូនសារខ្លីជាព័ត៌មាន ឬជាការជូនដំណឹងផ្សេងៗ ដែលអាចប្រើប្រាស់ជំនួស SMS ឬកម្មវិធី Twilio ជាដើម ហើយមានប្រភពដើមច្បាស់លាស់។ ការផ្ញើសារខ្លីតាមរយៈថ្នាលនេះ អាចឱ្យសាធារណជនកត់សម្គាល់ដឹងថា សារខ្លីនេះផ្ញើចេញពីក្រសួង ស្ថាប័ន ឬវិស័យឯកជនណាមួយពិតប្រាកដ ដោយគ្មានការក្លែងបន្លំ និងមានទំនុកចិត្តខ្ពស់។– កម្មវិធីបញ្ញាសិប្បនិម្មិតបំប្លែងអត្ថបទទៅជាសំឡេងសារិកា “SARIKA”៖ជាកម្មវិធីបញ្ញាសិប្បនិម្មិត ដែលដំណើរការនៅលើបណ្តាញសង្គមតេឡេក្រាម (Telegram Bot) សម្រាប់បំប្លែងអត្ថបទទៅជាសំឡេងភាសាខ្មែរ។ កម្មវិធីនេះអាចប្រើប្រាស់ដើម្បីធ្វើមាតិកានិងផ្សព្វផ្សាយព័ត៌មាន ព្រមទាំងអាចអានឯកសារនានាជាសំឡេងផងដែរ។ក.ប.ទ. អភិវឌ្ឍថ្នាលនិងកម្មវិធីរដ្ឋាភិបាលឌីជីថល (DGPs) ទាំង ៤ ឡើង ដើម្បីជំរុញការចាប់យកឌីជីថលក្នុងការផ្តល់សេវាសាធារណៈនិងការបង្កើនប្រសិទ្ធភាពការងារ
 ជំរុញឱ្យមានការចូលរួមប្រើប្រាស់ប្រព័ន្ធឌីជីថល ជាពិសេស អាចបង្កើនទំនុកចិត្តរបស់ប្រជាពលរដ្ឋទូទៅមកលើសេវាសាធារណៈតាមប្រព័ន្ធឌីជីថល ស្របតាមក្របខណ្ឌគោលនយោបាយសេដ្ឋកិច្ចនិងសង្គមឌីជីថល ២០២១-២០៣៥ គោលនយោបាយរដ្ឋាភិបាលឌីជីថលកម្ពុជា ២០២២-២០៣៥ និងយុទ្ធសាស្ត្របញ្ចកោណ ដំណាក់កាលទី១ របស់រាជរដ្ឋាភិបាល នីតិកាលទី៧ នៃរដ្ឋសភា ក្រោមការដឹកនាំដ៏ឈ្លាសវៃប្រកបដោយគតិបណ្ឌិតរបស់ សម្តេចមហាបវរធិបតី ហ៊ុន ម៉ាណែត នាយករដ្ឋមន្ត្រីនៃព្រះរាជាណាចក្រកម្ពុជា ដែលបានកំណត់យក “បច្ចេកវិទ្យា” ជាពិសេស “បច្ចេកវិទ្យាឌីជីថល” ជាអាទិភាពគន្លឹះទី៥ សម្រាប់ឆ្លើយតបទៅនឹងនិន្នាការនៃបដិវត្តន៍ឧស្សាហកម្ម ៤.០ និងការធ្វើបរិវត្តកម្មសេដ្ឋកិច្ចនិងសង្គមឌីជីថលនៅកម្ពុជា។សូមបញ្ជាក់ផងដែរថា ថ្នាលនិងកម្មវិធីរដ្ឋាភិបាលឌីជីថល (DGPs) ទាំង ៤ នេះត្រូវបានត្រួតពិនិត្យអនុលោមភាពបច្ចេកទេស និងវិធានសន្តិសុខសាយប័រយ៉ាងតឹងរ៉ឹង មុននឹងរាជរដ្ឋាភិបាលសម្រេចទទួលស្គាល់ជា ថ្នាលនិងកម្មវិធីឌីជីថលរបស់រាជរដ្ឋាភិបាល និងដាក់ឱ្យប្រើប្រាស់ ហើយ ក.ប.ទ. ក៏បានចាត់ក្រុមការងារបច្ចេកទេសតាមដាន ត្រួតពិនិត្យ និងវាយតម្លៃជាប្រចាំ ដើម្បីធានាបាននូវសន្តិសុខ សុវត្ថិភាព គុណភាព និរន្តរភាព និងជំនឿទុកចិត្តខ្ពស់ ព្រមទាំងអាចចៀសវាងបានពីការវាយប្រហារសន្តិសុខសាយប័រណាមួយកើតឡើងជាយថាហេតុ។សម្រាប់ព័ត៌មានបន្ថែម សូមទំនាក់ទំនងលេខទូរសព្ទ ១២៣ (ហៅចូលដោយឥតគិតថ្លៃ)។អាស្រ័យហេតុនេះ សូម ក្រសួង ស្ថាប័ន និងសាធារណជនទាំងអស់ ជ្រាបជាព័ត៌មាន។#sarika#formgovkh#gogovkh#nomsagovkh#DGC#MPTC#GoDigitalCambodia#Cambodiaក្រសួងប្រៃសណីយ៍និងទូរគមនាគមន៍ (
ក.ប.ទ) មានកិត្តិយសសូមជម្រាបជូនដល់សាធារណជននិងសិស្ស-និស្សិតឱ្យបានជ្រាបថា ដើម្បីលើកកម្ពស់និងបញ្ជ្រាបចំណេះដឹងដល់សាធារណជនទូទៅអំពីសុវត្ថិភាពសន្តិសុខសាយប័រ និងបង្កើនការការពារទិន្នន័យផ្ទាល់ខ្លួនពីការគំរាមកំហែងផ្សេងៗនៅលើបណ្តាញអ៊ីនធឺណិត ក.ប.ទ នឹងរៀបចំ “វេទិកាសន្តិសុខសាយប័រសម្រាប់យុវជន” ដែលនឹងប្រព្រឹត្តទៅនៅថ្ងៃទី២២ ខែធ្នូ ឆ្នាំ២០២៤ ចាប់ពីវេលាម៉ោង ១២:៣០នាទី រហូតដល់ម៉ោង ១៧:០០នាទីរសៀល នៅមជ្ឈមណ្ឌលសហប្រតិបត្តិការកម្ពុជា-ជប៉ុន (CJCC)។ វេទិកានេះ គឺជាផ្នែកមួយនៃគម្រោង “ខែនៃការយល់ដឹងអំពីសន្តិសុខសាយប័រ (Cybersecurity Awareness Month)” ដែលនឹងប្រមូលផ្ដុំអ្នកជំនាញនៅក្នុងវិស័យបច្ចេកវិទ្យាដែលមានការអញ្ជើញចូលរួមពីតំណាង ក្រសួង-ស្ថាប័នរដ្ឋ វិស័យឯកជន និងភាគីពាក់ព័ន្ធ ដើម្បីផ្សព្វផ្សាយណែនាំពីសន្តិសុខសាយប័រ ចែករំលែកវិធីសាស្ត្រក្នុងការបង្ការ គ្រប់គ្រង និងឆ្លើយតបចំពោះការគំរាមកំហែងសន្តិសុខសាយប័រ ព្រមទាំងបង្កើតជាសង្គមមួយដែលមានសុវត្ថិភាពសម្រាប់កម្ពុជា។ ជាពិសេស វេទិកានេះនឹងផ្ដល់ឱកាសដល់អ្នកចូលរួមឱ្យទទួលបាននូវបទពិសោធអំពីការជ្រើសរើសជំនាញសិក្សា ឱកាសការងារ បដិវត្តន៍សន្តិសុខសាយប័រ និងអនាគតនៃវិស័យសន្តិសុខសាយប័រនៅកម្ពុជា ក៏ដូចជាក្នុងតំបន់ និងសកលលោកផងដែរ។ក.ប.ទ សូមជូនដំណឹងដល់សាធារណជននិងសិស្ស-និស្សិតដែលមានចំណាប់អារម្មណ៍ចូលរួមកម្មវិធី “វេទិកាសន្តិសុខសាយប័រសម្រាប់យុវជន” សូមធ្វើការចុះឈ្មោះចូលរួមដោយសេរីឱ្យបានមុនថ្ងៃទី២០ ខែធ្នូ ឆ្នាំ២០២៤ វេលាម៉ោង ១៧:០០នាទី ឬ
អាចសាកសួរព័ត៌មានបន្ថែមតាមរយៈលេខទូរសព្ទ ០១៥ ៥២០ ៧០៧ (តេឡេក្រាម)។អាស្រ័យហេតុនេះ សូម សាធារណជន និងសិស្ស-និស្សិតទាំងអស់ ជ្រាបជាព័ត៌មាន។#MPTC#GoDigitalCambodia#Cambodiaនាព្រឹកថៃ្ងសុក្រ ១កើត ខែកត្តិក ឆ្នាំរោង ឆស័ក ព.ស.២៥៦៨ ត្រូវនឹងថ្ងៃទី១ ខែវិច្ឆិកា ឆ្នាំ២០២៤ នៅទីស្ដីការក្រសួងប្រៃសណីយ៍និងទូរគមនាគមន៍ (ក.ប.ទ.) ឯកឧត្ដម ជា វ៉ាន់ដេត រដ្ឋមន្ត្រី ក.ប.ទ. ឯកឧត្តមសាស្រ្តាចារ្យ ឈាង រ៉ា រដ្ឋមន្ត្រីក្រសួងសុខាភិបាល (ក.ស.ប.) និង ឯកឧត្តម ប៊ិន ត្រឈៃ រដ្ឋមន្ត្រីក្រសួងផែនការ (ក.ផ.ក.) បានអញ្ជើញជាអធិបតីនិងជាហត្ថលេខីក្នុងពិធីចុះហត្ថលេខាលើ “អនុស្សរណៈនៃការយោគយល់ស្ដីពីកិច្ចសហប្រតិបត្តិការដាក់ឱ្យប្រើថ្នាលផ្ទៀងផ្ទាត់ឯកសារ verify.gov.kh ការរៀបចំហេដ្ឋារចនាសម្ព័ន្ធនិងការតភ្ជាប់អ៊ិនធឺណិតឥតខ្សែ ការរៀបចំប្រព័ន្ធបច្ចេកវិទ្យាឌីជីថល និងការរៀបចំវគ្គបណ្តុះបណ្តាលជំនាញឌីជីថលជូនដល់មន្រ្តីរាជការក្រោមឱវាទ”។ពិធីចុះហត្ថលេខានេះ មានការអញ្ជើញចូលរួមពី ឯកឧត្ដម លោកជំទាវ លោក លោកស្រី ជាថ្នាក់ដឹកនាំ និងមន្ត្រីរាជការនៃ ក.ប.ទ. ក.ស.ប. និង ក.ផ.ក. សរុបចំនួនប្រមាណ ២៥០ នាក់។អនុស្សរណៈនៃការយោគយល់នេះមានគោលបំណង ៤ សំខាន់ៗ ដូចខាងក្រោម៖1. ការដាក់ឱ្យប្រើថ្នាលផ្ទៀងផ្ទាត់ឯកសារ verify.gov.kh សម្រាប់ផ្ទៀងផ្ទាត់ឯកសារចេញដោយ ក.ស.ប. និង ក.ផ.ក. 
ដើម្បីលុបបំបាត់ការក្លែងបន្លំ។2. ការរៀបចំហេដ្ឋារចនាសម្ព័ន្ធអ៊ីនធឺណិតឥតខ្សែសម្រាប់ការប្រើប្រាស់ក្នុង ក.ស.ប. និង ក.ផ.ក.3. ការសហការរៀបចំប្រព័ន្ធបច្ចេកវិទ្យាឌីជីថល រួមមាន៖៣.១. ប្រព័ន្ធបច្ចេកវិទ្យាឌីជីថលសម្រាប់ប្រើប្រាស់នៅ ក.ស.ប.៖– ប្រព័ន្ធគ្រប់គ្រងមូលដ្ឋានសុខាភិបាលដោយប្រើប្រាស់ថ្នាល verify.gov.kh– ប្រព័ន្ធគ្រប់គ្រងអាជ្ញាបណ្ណអ្នកប្រកបវិជ្ជាជីវៈសុខាភិបាលដោយប្រើប្រាស់ថ្នាល verify.gov.kh– ប្រព័ន្ធគ្រប់គ្រងកំណត់ត្រាវេជ្ជសាស្រ្តអេឡិចត្រូនិក (Electronic Medical Record/EMR) និង– ការបំពាក់ឧបករណ៍ឌីជីថលជូនមន្ទីរពេទ្យជាតិនិងមន្ទីរពេទ្យរាជធានី ខេត្តក្នុងដំណាក់កាលទី១ ដើម្បីប្រើប្រាស់សម្រាប់ផ្តល់ការប្រឹក្សាវេជ្ជសាស្រ្តតាមប្រព័ន្ធអនឡាញ និងឈានទៅពង្រីកដល់មន្ទីរពេទ្យបង្អែកជាបន្តបន្ទាប់ទៀត។៣.២. ប្រព័ន្ធគ្រប់គ្រងទិន្នន័យមូលដ្ឋានឃុំ សង្កាត់ សម្រាប់ប្រើប្រាស់នៅ ក.ផ.ក.។4. ការរៀបចំវគ្គបណ្តុះបណ្តាលជំនាញឌីជីថល ជូនដល់មន្ត្រីរាជការនៃ ក.ស.ប. និង ក.ផ.ក. ឱ្យចេះប្រើប្រាស់បច្ចេកវិទ្យាឌីជីថលចាំបាច់សម្រាប់សម្រួលដល់ការបំពេញតួនាទីនិងភារកិច្ចរបស់ខ្លួនកាន់តែមានប្រសិទ្ធភាព ប្រសិទ្ធផល និងឆាប់រហ័ស។ទាំងអស់នេះ គឺជាសកម្មភាពការងារអាទិភាព ដើម្បីជំរុញល្បឿននៃការធ្វើបរិវត្តកម្មរដ្ឋាភិបាលឌីជីថល ស្របតាមគោលនយោបាយរដ្ឋាភិបាលឌីជីថលកម្ពុជា ២០២២-២០៣៥ និងបញ្ចកោណទី៥ នៃយុទ្ធសាស្ត្របញ្ចកោណ ដំណាក់កាលទី១ របស់រាជរដ្ឋាភិបាល នីតិកាលទី៧ នៃរដ្ឋសភា ក្រោមការដឹកនាំដ៏ឈ្លាសវៃប្រកបដោយគតិបណ្ឌិតរបស់ សម្ដេចមហាបវរធិបតី ហ៊ុន ម៉ាណែត នាយករដ្ឋមន្ត្រីនៃព្រះរាជាណាចក្រកម្ពុជា។សូមបញ្ជាក់ផងដែរថា ថ្នាលផ្ទៀងផ្ទាត់ឯកសារ verify.gov.kh 
គឺជាថ្នាលរបស់រាជរដ្ឋាភិបាល ដែលអភិវឌ្ឍដោយ ក.ប.ទ. និងត្រូវបានដាក់ឱ្យប្រើក្នុងគោលបំណងលុបបំបាត់ការក្លែងបន្លំឯកសារ ផ្តល់ភាពងាយស្រួលក្នុងការប្រើប្រាស់និងផ្ទៀងផ្ទាត់ភាពត្រឹមត្រូវនៃឯកសារ ផ្តល់ទំនុកចិត្ត ចំណេញពេលវេលា និងកាត់បន្ថយចំណាយនានា ព្រមទាំងជំរុញការធ្វើបរិវត្តកម្មឌីជីថល ស្របតាមឧត្តមានុវត្តជាអន្តរជាតិ។ ការផ្ទៀងផ្ទាត់ឯកសារនៅលើថ្នាល verify.gov.kh ត្រូវធ្វើឡើងតាមរយៈការដាក់បញ្ចូល QR Code ស្តង់ដា ដោយប្រើបច្ចេកវិទ្យាប្លុកឆេន (Blockchain) ដែលមានសុវត្ថិភាពខ្ពស់នៅលើសន្លឹកនៃឯកសារនីមួយៗ។ ទន្ទឹមនឹងនេះ ការប្រើប្រាស់ឯកសារដែលមានដាក់បញ្ចូល QR Code ស្តង់ដានេះ មិនតម្រូវឱ្យមានការធ្វើនីត្យានុកូលកម្ម នៅលើឯកសារថតចម្លងក្នុងទម្រង់ជាក្រដាសឡើយ។អាស្រ័យហេតុនេះ សូមសាធារណជនទាំងអស់ជ្រាបជាព័ត៌មាន។ទាញយកឯកសារ៖ https://go.gov.kh/mptc/mou-mptc-moh-mop#MOU#MOH#MOP#MPTC#GoDigitalCambodia#Cambodiaខ្ញុំសូមចូលរួមអបអរសាទរដល់ក្មួយៗជាសិស្សានុសិស្សថ្នាក់ទី១២ ដែលទើបបានប្រឡងជាប់សញ្ញាបត្រមធ្យមសិក្សាទុតិយភូមិឆ្នាំសិក្សា ២០២៤ នេះដែលជាមោទនភាពសម្រាប់ខ្លួននិងក្រុមគ្រួសារ។ ទន្ទឹមនឹងនេះ ខ្ញុំសូមលើកទឹកចិត្តដល់ក្មួយៗ ដែលទទួលបានលទ្ធផលមិនគាប់ប្រសើរឱ្យខិតខំរៀនសូត្របន្ថែមទៀតដើម្បីប្រឡងជាប់នៅឆ្នាំក្រោយ ឬអាចចាប់យកឱកាសក្នុងការសិក្សាជំនាញវិជ្ជាជីវៈដើម្បីបន្តអភិវឌ្ឍន៍ចំណេះដឹង និងជំនាញសម្រាប់កសាងអនាគតភ្លឺស្វាង។ក្នុងនាមក្រសួងប្រៃសណីយ៍និងទូរគមនាគមន៍ ដែលជាសេនាធិការរបស់រាជរដ្ឋាភិបាលទទួលបន្ទុកអភិវឌ្ឍន៍វិស័យប្រៃសណីយ៍ ទូរគមនាគមន៍ និងបច្ចេកវិទ្យាឌីជីថល ខ្ញុំសូមអំពាវនាវដល់ក្មួយៗទាំងអស់ពិចារណាចាប់យកការសិក្សាជំនាញបច្ចេកវិទ្យាឌីជីថលនិងជំនាញដទៃទៀត
ពាក់ព័ន្ធនឹងបដិវត្តន៍ឧស្សាហកម្មទី៤ ដើម្បីអាចពង្រឹងសមត្ថភាពរបស់ខ្លួនក្នុងគោលដៅស្វែងរកការងារបានល្អ និងបានចំណូលខ្ពស់សម្រាប់លើកកម្ពស់ជីវភាពផ្ទាល់ខ្លួននិងក្រុមគ្រួសារ ជាពិសេសចូលរួមចំណែកលើកស្ទួយនិងអភិវឌ្ឍន៍ប្រទេសជាតិ ស្របតាមយុទ្ធសាស្ត្របញ្ចកោណដំណាក់កាលទី១ របស់រាជរដ្ឋាភិបាល ក្រោមការដឹកនាំប្រកបដោយគតិបណ្ឌិតដ៏ឈ្លាសវៃរបស់ សម្តេចមហាបវរធិបតី ហ៊ុន ម៉ាណែត នាយករដ្ឋមន្ត្រីនៃព្រះរាជាណាចក្រកម្ពុជា ដែលបានកំណត់យក “បច្ចេកវិទ្យា” ជាពិសេស “បច្ចេកវិទ្យាឌីជីថល” ជាអាទិភាពគន្លឹះទី៥ បន្ទាប់ពី “មនុស្ស ផ្លូវ ទឹក ភ្លើង”។ ដើម្បីមានធនធានមនុស្សឆ្នើមកាន់តែច្រើន ក្នុងឆ្នាំសិក្សាថ្មីនេះកម្មវិធី អាហារូបករណ៍ទេពកោសល្យឌីជីថលតេជោ បន្តផ្តល់អាហារូបករណ៍រហូតដល់ ៥០០កន្លែង សម្រាប់សិក្សាថ្នាក់បរិញ្ញាបត្រជំនាញបច្ចេកវិទ្យាឌីជីថល។ សូមក្មួយៗចូលតាមតំណរភ្ជាប់ https://t.me/mptcgovkh/6292 ដើម្បីទទួលបានព័ត៌មានលម្អិតអំពីអាហារូបករណ៍នេះ។ខ្ញុំសង្ឃឹមជឿជាក់យ៉ាងមុតមាំថា ក្មួយៗនឹងជ្រើសរើសជំនាញខាងលើ ហើយខិតខំប្រឹងប្រែងរៀនសូត្រ អភិវឌ្ឍន៍ចំណេះដឹងនិងជំនាញរបស់ខ្លួន ដើម្បីចូលរួមចំណែកអភិវឌ្ឍន៍កម្ពុជាឆ្ពោះទៅសម្រេចបានចក្ខុវិស័យក្លាយជាប្រទេសមានចំណូលមធ្យមកម្រិតខ្ពស់នៅឆ្នាំ២០៣០ និងជាប្រទេសមានចំណូលខ្ពស់នៅឆ្នាំ២០៥០។ក្រសួងប្រៃសណីយ៍និងទូរគមនាគមន៍ (ក.ប.ទ.) សូមជម្រាបជូនដំណឹងដល់សិស្សនិស្សិត និងសាធារណជនទាំងអស់ មេត្តាជ្រាបថា ដើម្បីកសាងធនធានមនុស្សឆ្នើម លើជំនាញបច្ចេកវិទ្យាឌីជីថល ស្របតាមយុទ្ធសាស្ត្របញ្ចកោណដំណាក់កាលទី១ ក្រោមការដឹកនាំប្រកបដោយគតិបណ្ឌិតរបស់ សម្តេចមហាបវរធិបតី ហ៊ុន ម៉ាណែត នាយករដ្ឋមន្ត្រី
នៃព្រះរាជាណាចក្រកម្ពុជា ក្នុងឆ្នាំសិក្សាថ្មីនេះ ក.ប.ទ. បានសម្រេចផ្តល់អាហារូបករណ៍ សម្រាប់សិក្សាថ្នាក់បរិញ្ញាបត្រជាន់ខ្ពស់លើជំនាញបច្ចេកវិទ្យាឌីជីថលចំនួន ១០០ កន្លែង នៅបណ្ឌិត្យសភាបច្ចេកវិទ្យាឌីជីថលកម្ពុជា និងសាកលវិទ្យាល័យអាមេរិកាំងភ្នំពេញ។ក. អត្ថប្រយោជន៍និស្សិតនឹងទទួលបានអត្ថប្រយោជន៍ ដូចខាងក្រោម៖‐ទទួលបានការរ៉ាប់រងថ្លៃសិក្សាតាមអាហារូបករណ៍ដល់ចប់ថ្នាក់បរិញ្ញាបត្រជាន់ខ្ពស់‐ទទួលបានឱកាសបន្តថ្នាក់បណ្ឌិតនៅប្រទេសបារាំង និងប្រទេសផ្សេងៗទៀត‐ទទួលបានឱកាសការងារល្អ និងប្រាក់បៀវត្សខ្ពស់ក្នុងក្រសួង ស្ថាប័ន ឬក្រុមហ៊ុនឯកជនជាដើម។ខ. គ្រឹះស្ថានឧត្តមសិក្សា និងជំនាញសិក្សាបេក្ខជនអាចជ្រើសរើសគ្រឹះស្ថានឧត្តមសិក្សា និងជំនាញសិក្សា ដូចខាងក្រោម៖1.បណ្ឌិត្យសភាបច្ចេកវិទ្យាឌីជីថលកម្ពុជា អាហារូបករណ៍ ១០០% សរុបចំនួន ២៥ កន្លែង៖‐ វិទ្យាសាស្ត្រកុំព្យូទ័រ ជំនាញបញ្ញាសិប្បនិម្មិតនិងវិទ្យាសាស្រ្តទិន្នន័យ (Master ofComputer Science in Artificial Intelligence and Data Science) ចំនួន ២៥ កន្លែង2.សាកលវិទ្យាល័យអាមេរិកាំងភ្នំពេញ សរុបចំនួន ៧៥ កន្លែង៖‐ អាហារូបករណ៍ ៧៥% សម្រាប់កម្មវិធីបរិញ្ញាបត្រជាន់ខ្ពស់ (Single Degree) លើមុខជំនាញ៖– វិទ្យាសាស្ត្របញ្ញាសិប្បនិម្មិត (Master of Science in AI) ចំនួន ១៥ កន្លែង– ច្បាប់បច្ចេកវិទ្យាឌីជីថល (LLM in Digital Technology) ចំនួន ១៥ កន្លែង– ច្បាប់សន្តិសុខសាយប័រ (LLM in Cyber Security) ចំនួន ១៥ កន្លែង– ច្បាប់បញ្ញាសប្បនិម្មិត 
(LLM in AI) ចំនួន ១៥ កន្លែង‐ អាហារូបករណ៍ ៥០% សម្រាប់កម្មវិធីថ្នាក់ទ្វេបរិញ្ញាបត្រជាន់ខ្ពស់ (Dual Degree) ជាមួយសាកលវិទ្យាល័យ Fort Hays State University របស់សហរដ្ឋអាម៉េរិក លើមុខជំនាញ៖– វិទ្យាសាស្ត្រកុំព្យូទ័រ (Master of Science in Computer Science ) ចំនួន ១៥ កន្លែងគ. លក្ខខណ្ឌនៃការជ្រើសរើសបេក្ខជនត្រូវជាសិស្សបញ្ចប់សញ្ញាបត្របរិញ្ញាបត្រវិទ្យាសាស្រ្តកុំព្យូទ័រ ឬជំនាញដែលពាក់ព័ន្ធ និងមានលក្ខខណ្ឌ ដូចខាងក្រោម៖‐ឆ្លងកាត់ការដាក់ពាក្យ‐GPA យ៉ាងតិច ៣.០‐កម្រិតភាសាអង់គ្លេស IELTS យ៉ាងតិច ៥.០ ឬ វិញ្ញាបនបត្រដែលមានតម្លៃស្មើ‐ឆ្លងកាត់ការសម្ភាសន៍ជាមួយគណៈកម្មការរៀបចំការជ្រើសរើសនិស្សិតអាហារូបករណ៍‐សម្រាប់សាកលវិទ្យាល័យអាមេរិកាំងភ្នំពេញ តម្រូវការបន្ថែមរួមមាន៖-កម្រិតភាសាអង់គ្លេស IELTS យ៉ាងតិច ៦.៥ ឬ TOEFL iBT យ៉ាងតិច ៧៩ (បេក្ខជនអាចធ្វើតេស្តកម្រិតភាសាអង់គ្លេស ក្នុងករណីមិនទាន់មានពន្ទុ IELTS ឬ TOEFL– Recommendation Letter ចំនួន ២ច្បាប់‐សូមឯកសារភ្ជាប់– អត្តសញ្ញាណប័ណ្ណ ឬ លិខិតឆ្លងដែនសញ្ជាតិខ្មែរ– ប្រវត្តិរូបសង្ខេប (CV) និង លិខិតចំណាប់អារម្មណ៍ (Motivation Letter)– ច្បាប់ចម្លងនៃសញ្ញាបត្របរិញ្ញាបត្រវិទ្យាសាស្ត្រកុំព្យូទ័រ ឬជំនាញដែលពាក់ព័ន្ធ– ច្បាប់ចម្លងនៃប្រតិបត្តិពិន្ទុចាប់ពីឆ្នាំទី១ ដល់ឆ្នាំចុងក្រោយ (GPA យ៉ាងតិច ៣.០)ឃ. កាលបរិច្ឆេទ និងការទទួលពាក្យ១.សម្រាប់បណ្ឌិត្យសភាបច្ចេកវិទ្យាឌីជីថលកម្ពុជា‐និសិ្សតចុះឈ្មោះដាក់ពាក្យតាមរយៈតំណភ្ជាប់ https://graduate-school.cadt.
